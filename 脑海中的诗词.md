<!-- TOC -->

- [序](#序)
- [《贺新郎》](#贺新郎)
- [《停云》](#停云)
- [《论语·述而》](#论语·述而)
- [《秋浦歌》 其十五](#秋浦歌-其十五)
- [《江城子 乙卯正月二十日夜记梦》](#江城子-乙卯正月二十日夜记梦)
- [《鸟鸣涧》](#鸟鸣涧)
- [《赤壁赋》](#赤壁赋)
- [《湘灵鼓瑟》](#湘灵鼓瑟)
- [《浪淘沙 · 把酒祝东风》](#浪淘沙-·-把酒祝东风)
- [《诗经 · 邶风 · 静女》](#诗经-·-邶风-·-静女)
- [《诗经·郑风·风雨》](#诗经·郑风·风雨)
- [《诗经 • 国风 • 召南 • 草虫》](#诗经-•-国风-•-召南-•-草虫)
- [《诗经 · 国风 · 陈风 ·月出》](#诗经-·-国风-·-陈风-·月出)
- [《放言五首　并序》](#放言五首　并序)
- [《木兰花》](#木兰花)

<!-- /TOC -->

### 序
记录一下我脑海里都记得哪些诗词文章。`虽世殊事异，所以兴怀，其致一也。`


###   《贺新郎》
>辛弃疾

_邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。_

甚矣吾衰矣。怅平生、交游零落，只今馀几！白发空垂三千丈，一笑人间万事。问何物、能令公喜？我见青山多妩媚，料青山见我应如是。情与貌，略相似。

一尊搔首东窗里。想渊明《停云》诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人不见吾狂耳。知我者，二三子。

>我见青山多妩媚，料青山见我应如是。
>就喜欢这种豪放/不要脸的态度

### 《停云》
> 陶渊明

**其一**

霭霭停云，濛濛时雨。<br>
八表同昏，平路伊阻。<br>
静寄东轩，春醪独抚。<br>
良朋悠邈，搔首延伫。<br>


**其二**

停云霭霭，时雨濛濛。<br>
八表同昏，平陆成江。<br>
有酒有酒，闲饮东窗。<br>
愿言怀人，舟车靡从。<br>

**其三**

东园之树，枝条载荣。<br>
竞用新好，以招余情。<br>
人亦有言：日月于征。<br>
安得促席，说彼平生。<br>

**其四**

翩翩飞鸟，息我庭柯。<br>
敛翮闲止，好声相和。<br>
岂无他人，念子实多。<br>
愿言不获，抱恨如何！<br>

### 《论语·述而》
子曰：“甚矣吾衰也！久矣吾不复梦见周公。”

### 《秋浦歌》 其十五
>李白

白发三千丈，缘愁似个长。<br>
不知明镜里，何处得秋霜。

### 《江城子 乙卯正月二十日夜记梦》
>苏轼

十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。

夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。 

### 《鸟鸣涧》
>王维

人闲桂花落，夜静春山空。<br>
月出惊山鸟，时鸣春涧中。

>32舍出门下坡的桂花树落了几天了，我在学校也混了几天了。

### 《赤壁赋》
>苏轼

壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。 

于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞萧者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。 

苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣与天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。” 

苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，而天地曾不能一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。” 

客喜而笑，洗盏更酌。肴核既尽，杯盘狼藉。相与枕藉乎舟中，不知东方之既白。 

>特别喜欢苏轼的这篇，虽一毫而莫取的人生态度

### 《湘灵鼓瑟》
>钱起

善鼓云和瑟，常闻帝子灵。<br>
冯夷空自舞，楚客不堪听。<br>
苦调凄金石，清音入杳冥。<br>
苍梧来怨慕，白芷动芳馨。<br>
流水传潇浦，悲风过洞庭。<br>
曲终人不见，江上数峰青。


>末句意境悠凉，一语如从梦境中缓缓醒来。


### 《浪淘沙 · 把酒祝东风》
>欧阳修

把酒祝东风，且共从容。
垂杨紫陌洛城东。
总是当时携手处，游遍芳丛。


聚散苦匆匆，此恨无穷。
今年花胜去年红。
可惜明年花更好，知与谁同？

>所以景色其实并不重要，能一起观赏景色的人才重要


### 《诗经 · 邶风 · 静女》
静女其姝，俟我于城隅。爱而不见，搔首踟蹰。

静女其娈，贻我彤管。彤管有炜，说怿女美。

自牧归荑，洵美且异。匪女之为美，美人之贻。

>末句体现了人的主观意识对认识的指导作用。


### 《诗经·郑风·风雨》
风雨凄凄，鸡鸣喈喈，既见君子。云胡不夷？ 

风雨潇潇，鸡鸣胶胶。既见君子，云胡不瘳？ 

风雨如晦，鸡鸣不已。既见君子，云胡不喜？ 

### 《诗经 • 国风 • 召南 • 草虫》

喓喓草虫，趯趯阜螽；
未见君子，忧心忡忡。
亦既见止，亦既觏止，我心则降。

陟彼南山，言采其蕨；
未见君子，忧心惙惙。
亦既见止，亦既觏止，我心则说。

陟彼南山，言采其薇；
未见君子，我心伤悲。
亦既见止，亦既觏止，我心则夷。

### 《诗经 · 国风 · 陈风 ·月出》

月出皎兮，佼人僚兮。舒窈纠兮，劳心悄兮。

月出皓兮，佼人懰兮。舒忧受兮，劳心慅兮。

月出照兮，佼人燎兮。舒夭绍兮，劳心惨兮。

### 《放言五首　并序》
>白居易

_元九在江陵时，有《放言》长句诗五首，韵高
而体律，意古而词新。予每咏之，甚觉有味，
虽前辈深于诗者，未有此作。唯李颀有云：“
济水至清河自浊，周公大圣接舆狂。”斯句近
之矣。予出佐浔阳，未届所任，舟中多暇，江
上独吟，因缀五篇，以续其意耳。_

朝真暮伪何人辨？古往今来底事无？<br>
但爱臧生能诈圣，可知宁子解佯愚？<br>
草萤有耀终非火，荷露虽团岂是珠？<br>
不取燔柴兼照乘，可怜光彩亦何殊？


世途倚伏都无定，尘网牵缠卒未休。<br>
祸福回还车转毂，荣枯反覆手藏钩。<br>
龟灵未免刳肠患，马失应无折足忧。<br>
不信君看弈棋者，输赢须待局终头。

赠君一法决狐疑，不用钻龟与祝蓍。<br>
试玉要烧三日满，辨材须待七年期。<br>
周公恐惧流言后，王莽谦恭未篡时。<br>
向使当初身便死，一生真伪复谁知？


谁家第宅成还破？何处亲宾哭复歌？<br>
昨日屋头堪炙手，今朝门外好张罗。<br>
北邙未省留闲地，东海何曾有定波。<br>
莫笑贫贱夸富贵，共成枯骨两如何。

泰山不要欺毫末，颜子无心羡老彭。<br>
松树千年终是朽，槿花一日自为荣。<br>
何须恋世常忧死，亦莫嫌身漫厌生。<br>
生去死来都是幻，幻人哀乐系何情？

> 其三体现了用发展的眼光分析一个人

### 《木兰花》
> 欧阳修

别后不知君远近。<br>
触目凄凉多少闷。<br>
渐行渐远渐无书，<br>
水阔鱼沉何处问。

夜深风竹敲秋韵。<br>
万叶千声皆是恨。<br>
故欹单枕梦中寻，<br>
梦又不成灯又烬。

>以前觉得古人由于通信工具的限制，导致空间距离增大之后交流变得困难，因此才“渐行渐远渐无书”。现在发现即使技术发展，也不能阻挡这种疏远感。